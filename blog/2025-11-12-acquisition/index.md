---
slug: unifractal
title: "DigiQuip AS kjøper Unifractal: To sterke miljøer blir ett!"
authors: [andreas]
image: img/s-icon-dark-square.png
---

# DigiQuip AS kjøper Unifractal: To sterke miljøer blir ett! 
Vi er glade for å kunne annonsere at Unifractal AS nå er kjøpt opp av oss i DigiQuip AS, et selskap dedikert til utstyrsopplæring og dokumentasjon.

<!-- truncate -->

Først og fremst er det slik at vi har kjøpt opp selskapet og integrert menneskene fordi vi har klokkertro på dette produktet, og det vil styrke produktporteføljen vår betydelig og gjøre det enklere for oss å levere på ulike kundebehov.

Fra nå av vil Unifractal endre navn til Sånn (https://app.sånn.com). Det nye navnet speiler dagligtale, oppmuntrer til nysgjerrighet og ufarliggjør tilnærming til ny læring: "Sånn bruker du denne" og "det gjør du sånn".

Navneendringen vil bli implementert fortløpende i Apple Appstore, Google Play og på web.

**Arbeidslivet trenger ikke flere læringsplattformer. Den trenger verktøy som underbygger det som allerede skjer i hverdagen. Vi lærer hverandre hvordan utstyr fungerer. Vi deler kunnskap og erfaringer. "Kvipp" har alltid handlet om å dokumentere sånne prosesser. Med "Sånn" underbygger vi denne strategien, men gir deg muligheten til å spre den kunnskapen ved å filme det du vil forklare.**

## Brukervennlig løsning for deling av digitalt innhold
Unifractal har over flere år utviklet en brukervennlig løsning for deling av digitalt innhold, videoer, dokumenter og mer, til ansatte, kunder og partnere. Løsningen har blitt testet og forbedret sammen med kunder som intensivavdelingen ved Universitetssykehuset Nord-Norge og Betonmast, og har vist sin verdi i krevende miljøer hvor enkelthet er kritisk.

## Tik tok for næringslivet
Produktet Unifractal blir til "Sånn" og teamet blir en del av DigiQuip. Umiddelbart vil det legges betydelig innsats i å gjøre det enda enklere å produsere innhold. Tenk på det som **"TikTok for næringslivet":** Et verktøy laget for alle som trenger å forklare hvordan noe skal gjøres, uten at det skal ta timer å filme og redigere.

Som tidligere bruker av løsningen Unifractal vet du allerede at fokus alltid har vært på å gjøre informasjon lett tilgjengelig. Nå skal vi også legge like mye kjærlighet inn i den delen av løsningen som går på å spille inn og redigere video. Målet er at det skal bli like enkelt å dele kunnskap og erfaringer som det er å lage en TikTok. Vi er sikre på at dette vil øke totalopplevelsen av appen betydelig og gi deg enda flere grunner til å fortsette å velge oss.

## Kvipp og Sånn: En perfekt integrasjon
DigiQuip har fra før av bygget opp det vi kaller verdens enkleste dokumentasjon av opplæring i maskiner og verktøy: Kvipp. Sammen med Sånn blir disse produktene en skikkelig verktøykasse: Muligheten for superenkel, digital opplæring med Sånn, kombinert med full kontroll på dokumentasjon og praktisk opplæring via Kvipp.

Vi er sikre på at disse to verktøyene sammen kommer til å gi våre kunder mye kortere vei til tryggere og enklere arbeidsplasser.

Og sist, men ikke minst, gjengen bak Unifractal er med videre. Nøl ikke med å ta kontakt om dere har noen spørsmål.

Kjenner du ikke til Kvipp og Sånn, ta kontakt for demo!

**For spørsmål: Andreas Lydersen, CEO DigiQuip AS, 97599799**

![Bilde](s-icon-dark-square.png)