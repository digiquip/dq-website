---
slug: opplæring-kontroll-betonmast-innlandet
title: 'Fra etterslep til kontroll, på tre måneder!'
tags: [opplæring]
authors: [cathrine]
image: img/articles/betonmastinnlandet.JPG
---
<!-- truncate -->
Betonmast Innlandet har gått fra å være bakpå med dokumentasjon til å ta full kontroll. I denne artikkelen deler Betonmast teamet mer om hvordan de kom i gang, og tips og råd til andre som skal i gang.
<!-- truncate -->

![Bilde](betonmastinnlandet.jpg)

## Om Betonmast Innlandet
Betonmast Innlandet er en totalleverandør i bygg- og anleggsbransjen. Selskapet utfører alle typer byggeoppdrag, som bygging av skoler, næringsbygg, boliger, kjøpesenter og omsorgsboliger. Virksomheten har stor egenproduksjon med egne håndverkere, og alle betong- og tømrerarbeider utføres av høyt kvalifiserte fagfolk. Betonmast Innlandet har Hadeland, Toten, Gjøvik, Hamar og Lillehammer som sitt område. For å dokumentere utstyrsspesifikk opplæring bruker Betonmast Innlandet Kvipp.

## Utfordringen: Et stort etterslep
Som mange andre selskaper var Betonmast Innlandet bakpå når det gjaldt dokumentasjon. "Opplæring er et krav som har vært der lenge, og vi hadde et stort etterslep. Vi måtte finne en måte som gjorde at vi kom skikkelig i gang, uten å forstyrre produksjonen for mye," forteller John Bratteng, HMSK sjef i Betonmast Innlandet. 

## Slik kom Betonmast Innlandet raskt i gang
I september ble det satt et mål: Kontroll på opplæring før jul! «Det var nok flere som ikke trodde vi skulle få til det» forteller Bratteng. Det første Bratteng gjorde var å få med seg betongarbeider og faglig leder for selskapets lærlinger Terje Håkensbakken. Han fikk ansvaret for å kick-starte dokumentasjon av utstyrsspesifikk opplæring i Betonmast Innlandet. Håkensbakken var litt skeptisk i starten, men sammen tok de seg tid til å legge en plan og teste ut Kvipp i praksis.

«Vi hadde et tydelig mål om å få kontroll på dokumentasjonen innen en viss tid og vi lagde oss en god plan for det», forklarer Bratteng. Etter noen møter Kvipp-teamet og litt i tenkeboksen internt, ble det noenlunde klart hvordan man går frem mot fagfolk som innehar godt innarbeidet kompetanse, men som ikke var dokumentert. Stikkordet ble erfaringsdeling!

Planen ble å besøke et og et prosjekt, og på den måten få mer og mer kontroll. Håkensbakken besøkte hvert prosjekt og kartla utstyret det skulle gis opplæring i. Før hvert prosjektbesøk ble det satt av tid: Alle skulle samles på brakka. 

«Vi har hatt veldig gode samtaler på brakka med gode diskusjoner. Mye erfaringsdeling! Vi har mange folk med erfaring som gladelig deler sine erfaringer.» forteller Bratteng. Samtidig understreker han viktigheten av å ikke gjøre mer ut av dette enn det egentlig er. "Opplæring før bruk av utstyr handler om å bruke og dele erfaring."

## Resultatet
Rundt 40 personer er fulgt opp i perioden september – november. I denne perioden har de sikret tusenvis av dokumentasjoner på at folk kan bruke forskjellig utstyr. Målet ble nådd! 
•	Kontroll på opplæring før november
•	Minimal forstyrrelse av produksjonen
•	Bevissthet og lavere terskel for å dokumentere opplæring

"Systemet [Kvipp] er enkelt. Vi må fylle ut at vi har gjennomført, og så gjør systemet resten!" sier Bratteng. 

I tillegg forteller Bratteng at de fremover vil gjennomføre flere stikkprøver, inkludere underentreprenører og opprettholde den gode rutinen som er etablert. I tillegg, det skal ALLTID gis opplæring før bruk av nytt utstyr. Når det for eksempel kommer nytt utstyr på prosjektet, skal opplæring dokumenteres der og da. Det er veldig viktig at det innarbeides rutiner om hvem som gjør hva og hva som det skal gis opplæring på.  

## Tips! Ikke gjør opplæring til noe mer enn det er
Det er verdt å bemerke at opplæring i bruk av utstyr ikke er så komplisert som det kan høres ut. «Dette tar ikke evigheter! Når dere prater om hvilke erfaringer dere har fra før, og bruker den erfaringen som dere allerede har, så blir alt så mye enklere. Folk har jo hatt mye av dette før, om det var på skolen eller i læretiden. Dette er ikke den typen opplæring der du skal sette deg ned og lese bøker eller se videoer, dette handler om å dele erfaring og ha fokus på de rette faktorene, bruk og sikkerhet.» poengterer Bratteng. 

Når en kollega viser en annen kollega hvordan utstyret skal brukes, så er det definisjonen på utstyrsspesifikk opplæring (https://lovdata.no/forskrift/2011-12-06-1357/§10-4).

## Råd og tips
Hvis John Bratteng skulle gi noen tips til andre som skal få kontroll, trekker han frem at mye av nøkkelen ligger i å TA kontroll. Skaff deg kontroll på hvilket utstyr som det skal gis opplæring i, deleger ansvaret og vær tydelig på at dette skal vi gjøre. 

1.Skaff deg oversikt over hvilket utstyr som krever opplæring.

2.Involver og deleger. 

3.Vær tydelig: Folk skal ikke bruke utstyr før opplæring er dokumentert. Sørg for at folk forstår hvorfor det er viktig.

4.Sett av tid: "Tid investert nå, får du igjen i morgen!"

5.Kick-start prosessen. "Dette tipset vil jeg gi til alle uansett hvor stor bedriften er".

6.Riktig mindset: Bruk og snakk om de erfaringene som dere har. Ikke kompliser hva opplæring i bruk av utstyr handler om.

*Vi i DigiQuip er superimponert over Betonmast Innlandet, og gleder oss stort over hva det teamet har fått til på rekordtid! Sånn kan det gjøres!*