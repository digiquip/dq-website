---
title: "Registrer erfaring"
sidebar_position: 3
---

# Registrer erfaring

Når du bruker Kvipp, kan du legge til tidligere erfaring. Det er to alternativer: 

*Alternativ 1: Last opp tidligere dokumentasjon*

Når du er inne på nettsiden kvipp.it kan du ta bilde av eller laste opp tidligere dokumentasjon.

Ønsker du som arbeidsgiver kontroll på dokumentasjon før dere starter med Kvipp? Da kan du ta kontakt med oss.

*Alternativ 2: Fyll ut en egenerklæring*

Egenerklæring er en erklæring på at du har nok erfaring til at det er rimelig å si at du kan bruke utstyret trygt. For mange er dette en fin back-up løsning når de har lang erfaring. Arbeidsgiver og ansatt må være enige om at egenerklæring er godt nok.

## Når kan egenerklæring være godt nok? 

Før 2016 var det ikke noe krav om dokumentasjon av utstyrsspesifikk opplæring. Arbeidsgiver skulle sørge for informasjon, men det var ikke før i 2016 at det ble lagt til et krav om å dokumentere "skriftlig hvilket arbeidsutstyr det er gitt opplæring på, hvem som har gitt opplæringen og hvem som har fått opplæring.". 

Hvis en person har erfaring med spesifikt arbeidsutstyr fra før 2016, taler det for at egenerklæring er godt nok. Det er ikke nevnt at oppdateringen i 2016 hadde tilbakevirkende kraft. Husk imidlertid at det allerede var et krav om å sørge for nødvendig opplæring, inkludert informasjon, og for å sannsynliggjøre dette er det alltid lurt med skriftlig dokumentasjon.

Egenerklæringen ber dine ansatte ta stilling til følgende: 
"-Tidligere erfaring - Jeg har tidligere erfaring med å bruke denne type maskin/utstyr
-Brukermanual - Jeg har gjort meg kjent med maskinens brukermanual og forstår alle funksjoner og sikkerhetsanbefalinger
-Opplæringsvideo/hurtigguide - Jeg har gjennomgått en opplæringsvideo eller hurtigguide som dekker bruken av maskinen"
