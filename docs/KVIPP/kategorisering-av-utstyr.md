---
title: "Kategorisering av utstyr"
sidebar_position: 9
---

# Kategorisering av utstyr
Kategorisering av utstyrstyper er nyttig for å holde oversikt. Og enda nyttigere for å få kontroll på opplæring. Ved hjelp av kategorisering av utstyrstyper, kan dere sikre riktig opplæring for riktig utstyr. Og unngå unødvendig opplæring.

Kategorier er første steg for å ta kontroll på opplæring.

## Slik kommer du i gang
Legg til kategorier med utstyrstyper som dine ansatte faktisk bruker. Husk at kategorisering trenger du ikke gjøre ofte, så den tiden du bruker på å gjøre det riktig første gangen vil spare deg for tid senere.

Kontrollspørsmål: Gir kategoriseringen mening fra et opplæringsperspektiv, er det lett å forstå hvilket utstyr som dekkes av hver kategori, og vil en nyansatt raskt forstå hvor en maskin hører hjemme?

## Risikovurdering og opplæringskrav
Risikovurdering og opplæringskrav gjøres på kategorinivå. Derfor er det viktig å kategorisere beslektede utstyrstyper med tilsvarende risiko og krav til opplæring. Dersom kategorien består av utstyrstyper med stor variasjon i risiko og som er svært ulike, kan du ha kategorisert for bredt. 

Det vil for eksempel sjeldent gi mening å lage en kategori som heter "sag" ettersom det vil være opp til tolkning. En tømrer vil tolke det som håndholdt sirkelsag, bordsag og kappsag, mens en anleggsgartner vil tenke på ryddesag og motorsag. 

Ingen av eksemplene over med sager har samme risikoprofil eller opplæringskrav. Etter at du er fornøyd med kategorier, er neste steg å risikovurdere og konkludere krav til opplæring. Se egne kapitler for mer informasjon om dette.

