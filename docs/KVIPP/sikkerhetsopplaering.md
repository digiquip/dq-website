---
title: "Sikkerhetsopplæring"
sidebar_position: 13
---

# Opplæring før bruk av arbeidsutstyr

Sikker bruk av arbeidsutstyr starter med riktig opplæring. For utstyr som krever særlig forsiktighet må alle ansatte ha nødvendig opplæring før bruk (jf. forskrift om utførelse av arbeid kapittel 10 og 11). Med Kvipp får du en effektiv løsning som sikrer dokumentasjon og sporbarhet.

## Hva er nødvendig opplæring?
Opplæringen skal gjøre ansatte i stand til å bruke utstyr riktig, forstå relevante farer og kjenne nødvendige tiltak.

**Gjennomfør dokumentert sikkerhetsopplæring og utstyrsspesifikk opplæring samtidig. Siden dokumentert sikkerhetsopplæring inkluderer en praktisk del, er det naturlig å dokumentere opplæring på det konkrete utstyret dere bruker i denne delen. Denne funksjonen kommer veldig snart i Kvipp!**

## Dokumentert sikkerhetsopplæring
Når arbeidsutstyr kan være farlig, kreves både teoretisk og praktisk opplæring. Opplæringen gis på kategorinivå, for eksempel personløfter, vinkelsliper eller ryddesag.

Det er ingen formelle krav til hvem som gir opplæringen, så lenge vedkommende er kompetent til å lære opp andre.

## Når kreves sertifisert opplæring?
Enkelte kategorier må opplæres av sertifiserte virksomheter:
- Bro- og traverskraner (ved fare for skade)
- Tårnkraner
- Mobilkraner over 2 tm
- Portalkraner
- Lastebilmonterte kraner over 2 tm
- Løfte- og stablevogn med permanent førerplass
- Masseforflyttingsmaskiner over 15 kW (20,4 hk)
- Offshorekran

For disse kategoriene skal det alltid gis utstyrsspesifikk opplæring. Så sørg for at dere dokumenterer hvilket merke og modell som er blitt brukt i den praktiske delen. På den måten får dere dokumentert utstyrsspesifikk opplæring med en gang.

## Utstyrsspesifikk opplæring
Også kalt typeopplæring eller maskinspesifikk opplæring, dette er opplæring på den konkrete maskinen (merke og modell) før bruk.

Det skal dokumenteres skriftlig hvilket utstyr (merke og modell) det er gitt opplæring på, hvem som har gitt opplæringen og hvem som har fått den.

## Har dere prosjektspesifikt utstyr?
Kvipp kan også brukes på prosjektspesifikt utstyr.

## Løs opplæringen enkelt med Kvipp!
Med Kvipp får du alt på ett sted: Dokumenter både sikkerhetsopplæring og utstyrsspesifikk opplæring effektivt. Systemet sikrer at dere alltid har oversikt over hvem som er opplært på hva, og gjør det enkelt å etterleve lovkravene.