---
title: "Sikkerhetsopplæring"
sidebar_position: 15
---

# Opplæring før bruk av arbeidsutstyr

Med Kvipp får du alt på ett sted: Dokumenter både sikkerhetsopplæring og utstyrsspesifikk opplæring effektivt.

Sikker bruk av arbeidsutstyr starter med riktig opplæring. For utstyr som krever særlig forsiktighet må alle ansatte ha nødvendig opplæring før bruk (jf. forskrift om utførelse av arbeid kapittel 10 og 11).

## Hva er nødvendig opplæring?
Opplæringen skal gjøre ansatte i stand til å bruke utstyr riktig, forstå relevante farer og kjenne nødvendige tiltak.

**Gjennomfør dokumentert sikkerhetsopplæring og utstyrsspesifikk opplæring samtidig. Siden dokumentert sikkerhetsopplæring inkluderer en praktisk del, er det naturlig å dokumentere opplæring på det konkrete utstyret i samme sesjon.** Dette gjør du best i Kvipp!

## Dokumentert sikkerhetsopplæring
Når arbeidsutstyr kan være farlig, kreves både teoretisk og praktisk opplæring. Opplæringen gis på kategorinivå, for eksempel personløfter, vinkelsliper eller ryddesag. Se § 10-2 i forskrift om utførelse av arbeid for mer informasjon, https://www.arbeidstilsynet.no/regelverk/forskrifter/forskrift-om-utforelse-av-arbeid/ 

Det er ingen formelle krav til hvem som gir opplæringen, så lenge vedkommende er kompetent til å lære opp andre.

## Når kreves sertifisert opplæring?
Enkelte kategorier må opplæres av sertifiserte virksomheter:
- Bro- og traverskraner (ved fare for skade)
- Tårnkraner
- Mobilkraner over 2 tm
- Portalkraner
- Lastebilmonterte kraner over 2 tm
- Løfte- og stablevogn med permanent førerplass
- Masseforflyttingsmaskiner over 15 kW (20,4 hk)
- Offshorekran

For disse kategoriene skal det alltid gis opplæring fra en sertifisert instruktør og virksomhet. Se § 10-3 i forskrift om utførelse av arbeid for mer informasjon, https://www.arbeidstilsynet.no/regelverk/forskrifter/forskrift-om-utforelse-av-arbeid/  **Kvipp støtter ikke denne funksjonaliteten.**

## Utstyrsspesifikk opplæring
Også kalt typeopplæring eller maskinspesifikk opplæring, dette er opplæring på den konkrete maskinen (merke og modell) før bruk. Det skal dokumenteres skriftlig hvilket utstyr (merke og modell) det er gitt opplæring på, hvem som har gitt opplæringen og hvem som har fått den. Se § 10-4 i forskrift om utførelse av arbeid for mer informasjon, https://www.arbeidstilsynet.no/regelverk/forskrifter/forskrift-om-utforelse-av-arbeid/ 

## Andre typer utstyr?
Kvipp kan også brukes på annet type unikt utstyr. For eksempel byggheis, malingsrom og så videre. Dette legger du enkelt til via Kvipp.

## Gi opplæring
Gå hit https://digiquip.no/docs/KVIPP/gi-opplaering for å se stegene for å gi opplæring.